A cél egy webscraping alkalmazás fejlesztése hierarhikus kurzusanyagok letöltésére:
Az anyag kurzusokból (Course) áll, minden Course Modulokból és minden Modul Lessonökből áll.
A hierarchia szintjeinek megfelelően szeretném fájlstruktúrákba letölteni az anyagokat, tehát minden Course-ra létrejön
egy mappa, ebben minden modulra egy mappa, ezekbe pedig a Lesson-ök fájljai kerülnek mentésre. Szeretnék továbbá egy
katalógust, ami képes eltárolni, hogy mely Course-ok, Module-ok és Lesson-ök kerültek letöltésre, továbbá, hogy ezek
közül melyek készültek el. Egy Lesson elkészült, ha le lett töltve, egy Modul elkészült, ha minden Lesson-je elkészült
és ugyanígy egy Course akkor készült el, ha minden Module-ja elkészült. Erre azért van szükség, hogy ha esetleg a futás
elhasal, ne kezdje előről a már letöltött egységek letöltését a program, mivel ez felesleges lépések sorát jelentené a
weblapokon.

Triviális megoldás, hogy a legfelső szinten van egy katalógus, ami egy JSON-ben tárolja az adatokat. Legfelső szinten
egy lista, melynek minden objektuma egy Course-ot reprezentál, ennek két kulcsa a Modulok száma és a modulok listája.
A modulok listájában vannak a modulok adatait tároló objektumok, melyeknek egy kulcsa van, a "lessons", melynek értéke
a lesson-ök listája. Ebben True-False értékek jelzik azt, hogy az adott sorszámú Lesson sikeresen le lett-e töltve.
Onnan lehet megállapítani, hogy egy modul letöltése sikeres, hogy minden lesson-jére True érték szerepel a katalógusban.
A kurzusok esetében szintén kitétel, hogy csak akkor tekinthető késznek, ha minden modulja is annak tekinthető, viszont
mivel a modulokat egyesével lehet katalogizálni, ezért azt is meg kell vizsgálni, hogy regisztrálva lett-e minden modul
a kurzushoz.